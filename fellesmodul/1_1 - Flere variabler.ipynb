{
 "cells": [
  {
   "cell_type": "markdown",
   "id": "97dda037",
   "metadata": {},
   "source": [
    "# Funksjoner av flere variabler\n",
    "\n",
    "I den første delen kommer vi til å introdusere funksjoner av flere variable. Pensumsnotatene til denne delen består av tre jupyternotatbøker. Temaet i hver av disse bøkene er som følger:\n",
    "\n",
    "1. Definisjonen av en flervariabelfunksjon, samt en påminnelse av definisjonen til en funksjon.\n",
    "2. Visualiseringer av flervariabelfunksjoner, hvor vi lærer om visualiseringer som overflateplott, nivåkurveplott, og strømningsplott.\n",
    "3. Eksempler på funksjoner av flere variable fra de forskjellige studieprogrammene.\n",
    "\n",
    "## [Repetisjon] Funksjoner\n",
    "\n",
    "Her kommer en påminnelse av diverse begrep rundt funksjoner som vi lærte i matematikk 1. Mer informasjon om begrepene kan du finne ved å lese [her](https://math.libretexts.org/Bookshelves/Linear_Algebra/Interactive_Linear_Algebra_(Margalit_and_Rabinoff)/03%3A_Linear_Transformations_and_Matrix_Algebra/3.01%3A_Matrix_Transformations).\n",
    "\n",
    "En funksjon $f$ som går fra mengden $X$ til mengden $Y$ blir ofte skrevet som $f:X\\rightarrow Y$. En funksjon kan tenkes på som en regel, en måling eller en algoritme som sender hvert element $x\\in X$ til et unikt annet element $f(x)\\in Y$. De ulike mengdene forbundet med funksjonen $f$ har følgende navn:\n",
    "\n",
    "- *Definisjonsmengde* (domene, kilde, input): $X$\n",
    "- *Verdiområde*: $Y$\n",
    "- *Verdimengde* (kodomene, bilde, output): Undermengden $f(X)$ av $Y$, som består av alle elementene $f(x)$ som vi kan lage ved å anvende $f$ på elementene $x\\in X$.\n",
    "\n",
    "Vi har sett i matematikk 1 at funksjoner kan være injektive, surjektive og bijektive. Hvis du trenger en påminnelse, så kan du gå tilbake til fagstoffet i matematikk 1. Du kan også lese mer [her](https://math.libretexts.org/Bookshelves/Linear_Algebra/Interactive_Linear_Algebra_(Margalit_and_Rabinoff)/03%3A_Linear_Transformations_and_Matrix_Algebra/3.02%3A_One-to-one_and_Onto_Transformations). En kort oppsummering av disse egenskapene er:\n",
    "- *Injektiv* (en-til-en): Alle elementer i verdimengden $f(X)$ treffes av bare et element $x\\in X$.\n",
    "- *Surjektiv*: Alle elementer i verdiområdet $Y$ kan treffes.\n",
    "- *Bijektiv*: Både injektiv og surjektiv.\n",
    "\n"
   ]
  },
  {
   "cell_type": "markdown",
   "id": "12a6ce87",
   "metadata": {},
   "source": [
    "### Eksempel 1 - endelige mengder\n",
    "\n",
    "For eksempel, om domenet er mengden $X = \\{1,2,3\\}$ og verdiområdet er $Y=\\{4,5,6\\}$ kan vi lage funksjonene $f:X\\to Y$ og $g:X\\to Y$ som følger:\n",
    "1. $f(1)=4$, $f(2)=5$, $f(3)=4$\n",
    "2. $g(x)=x+3$\n",
    "\n",
    "Funksjonen $g$ er bijektiv, da alle elementer i $Y$ er truffet av nøyaktig et element i $X$.\n",
    "\n",
    "Funksjoner definert på endelige mengder er kanskje mest relevant for IMAx2024."
   ]
  },
  {
   "cell_type": "markdown",
   "id": "81c85672",
   "metadata": {},
   "source": [
    "### Eksempel 2 - lineære transformasjoner\n",
    "\n",
    "I Matematikk 1 så vi på lineære transformasjoner (se lenkene over for en påminnelse).\n",
    "\n",
    "Ta for eksempel matrisetransformasjonen $f(\\vec{x}) = A\\vec{x}$, hvor\n",
    "$$\n",
    "A = \\begin{pmatrix}\n",
    "1 & 2 & 0 \\\\\n",
    "-2 & 1 & -1\n",
    "\\end{pmatrix}.\n",
    "$$\n",
    "\n",
    "\n",
    "#### Oppgave:\n",
    "For funksjonen $f$ over, hva er\n",
    "1. definisjonsmengden?\n",
    "2. verdiområde?\n",
    "3. verdimengde?\n",
    "\n",
    "Er transformasjonen $f$ gitt over\n",
    "\n",
    "4. injektiv?\n",
    "5. surjektiv?\n",
    "6. bijektiv?"
   ]
  },
  {
   "cell_type": "markdown",
   "id": "0fecde53",
   "metadata": {},
   "source": [
    "### Eksempel 3 - løsninger til ordinære differensialligninger\n",
    "\n",
    "Vi ser på differensialligningen:\n",
    "\n",
    "$$\n",
    "x^2 \\frac{d^2 y}{dx^2} + x\\frac{dy}{dx} + (x^2-1) y = 0, \\quad y(0) = 0,\\, y'(0) = 1.\n",
    "$$\n",
    "\n",
    "\n",
    "Vi vet (ved å skrive om til en ligning av 1. orden) at den har en entydig løsning $y:\\mathbb{R}\\rightarrow\\mathbb{R}$. Men vi er ikke sikkert om verdimengden egentlig er hele $\\mathbb{R}$. Heller ikke om det finnes en enkel formel for $y(x)$ (det vil si om $y$ er en *elementær* funksjon).\n",
    "\n",
    "\n",
    "I Matematikk 1 har vi også lært om løsninger til differensiallligninger med vektorer, f. eks.\n",
    "\n",
    "$$\n",
    "\\frac{d}{dt} \\vec{x}(t) = \\begin{pmatrix}\n",
    "0 & 1 \\\\\n",
    "-1 & 0\n",
    "\\end{pmatrix}\n",
    "\\vec{x}(t), \\quad\n",
    "\\vec{x}(0) = \\begin{pmatrix}\n",
    "1 \\\\ 0\n",
    "\\end{pmatrix}.\n",
    "$$\n",
    "Her er løsningen $\\vec{x}$ en funksjon fra $\\mathbb{R}$ til $\\mathbb{R}^2$. \n",
    "\n",
    "#### Oppgave:\n",
    "1. Plott funksjonen $y$ gitt som løsningen på problemet over. Hva tror du defininsjonsmengden, verdiområdet og verdimengden er?\n",
    "\n",
    "2. Gjør det samme med løsningen til\n",
    "\n",
    "$$\n",
    "y' = y^2 + 1, \\quad y(0) = 0.\n",
    "$$\n"
   ]
  },
  {
   "cell_type": "markdown",
   "id": "30a13a16",
   "metadata": {},
   "source": [
    "## Funksjoner av flere variable\n",
    "\n",
    "En _funksjon av flere variable_, eller _flervariabelfunksjon_, i matematikk 2 er en funksjon $f:\\mathbb{R}^n\\rightarrow \\mathbb{R}$. Vi sier da også at $f$ er en funksjon av \n",
    "$n$ variable. Funksjoner på den mer generelle formen $f:\\mathbb{R}^n\\rightarrow \\mathbb{R}^m$ er tema i matematikk 3. \n",
    "\n",
    "En funksjon av flere variable kan forstås som en funksjon fra vektorer (eller punkter) til skalarer (dvs. tall). Slike funksjoner kalles derfor også _skalare funksjoner_.\n",
    "\n",
    "For eksempel så kan en funksjon av to variable forstås som en funksjon på vektorer i planet. Vi kan skrive enten $f:\\mathbb{R} \\times\n",
    "\\mathbb{R} \\rightarrow \\mathbb{R}$ eller $\\mathbb{R}^2\\rightarrow\\mathbb{R}$ for tovariabelfunksjoner.\n",
    "\n",
    "Vi kommer til å ha spesielt fokus på funksjoner av to variable. La oss videre gi noen eksempler på slike funksjoner.\n"
   ]
  },
  {
   "cell_type": "markdown",
   "id": "6979ac9a",
   "metadata": {},
   "source": [
    "### Eksempel 4\n",
    "La $f:\\mathbb{R}^2\\to \\mathbb{R}$ være gitt ved formelen $$f(x,y)=x-y.$$\n",
    "Dette er et eksempel på en funksjon av to variable. Her kan vi ta inn et punkt $(x,y)$ som for eksempel $x=1$ og $y=2$ og få ut verdien $$f(1,2)=1-2=-1.$$\n",
    "Dette er også et eksempel på en lineær avbildning, og vi kan skrive funksjonen på matriseform som \n",
    "$$f(x,y)=\\begin{pmatrix}\n",
    "1 & -1\n",
    "\\end{pmatrix}\\begin{pmatrix}\n",
    "x\\\\  y\n",
    "\\end{pmatrix}.$$\n",
    "\n",
    "\n",
    "### Eksempel 5\n",
    "Et annet eksempel er funksjonen $g:\\mathbb{R}^2\\to \\mathbb{R}$ som er definert som $$g(x,y)=\\cos(x+y).$$ Om tar inn verdiene $x=5\\pi$ og $y=3\\pi$ får vi\n",
    "\n",
    "$$g(5\\pi, 3\\pi)=\\cos(5\\pi+3\\pi)=\\cos(8\\pi)=1.$$\n",
    "\n",
    "En annen måte å si dette på er at om vi tar in punktet $(5\\pi, 3\\pi)$ får vi ut verdien $g(5\\pi, 3\\pi)=1.$\n",
    "\n",
    "### Eksempel 6\n",
    "Et siste eksempel er funksjonen $h:\\mathbb{R}^3\\to \\mathbb{R}$ definert som $$h(x,y,z)=x^2-y^2+z.$$ Om vi setter inn punktet $(1,2,3)$ får vi\n",
    "$$h(1,2,3)=1^2-2^2+3=1-4+3=0.$$\n",
    "\n",
    "#### Oppgave:\n",
    "- Hva får du om du setter inn punktet $(4,1)$ i funksjonen $f$?\n",
    "- Hvor mange variable har funksjonene $g$ og $h$ i eksemplene over?\n",
    "- Hva får du om du setter inn punktet $(2,3,4)$ i funksjonen $h$?"
   ]
  }
 ],
 "metadata": {
  "kernelspec": {
   "display_name": "Python 3 (ipykernel)",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.11.4"
  }
 },
 "nbformat": 4,
 "nbformat_minor": 5
}
